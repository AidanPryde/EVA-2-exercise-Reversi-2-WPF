1. beadandó feladat: Windows Forms grafikus felületû alkalmazás
Közös követelmények:
• A beadandók dokumentációból, valamint programból állnak, utóbbi csak a
megfelelõ dokumentáció bemutatásával értékelhetõ. Csak funkcionálisan teljes, a
feladatnak megfelelõ, önállóan megvalósított, személyesen bemutatott program
fogadható el.
• A megvalósításnak felhasználóbarátnak, és könnyen kezelhetõnek kell lennie. A
szerkezetében törekednie kell az objektumorientált szemlélet megtartására.
• A programot háromrétegû (modell/nézet/perzisztencia) architektúrában kell
felépíteni, amelyben elkülönül a megjelenítés, az üzleti logika, valamint az
adatelérés (amennyiben része a feladatnak). Az egyes rétegeknek megfelelõ
funkcionalitást kell biztosítania, és megfelelõ hierarchiában kell kommunikálnia
(pl. a modell csak eseményekkel kommunikálhat a nézettel, a nézet nem
végezheti az adatkezelést).
• A modell mûködését egységtesztek segítségével kell ellenõrizni. Nem kell teljes
körû tesztet végezni, azonban a lényeges funkciókat, és azok hatásait ellenõrizni
kell.
• A program játékfelületét dinamikusan kell létrehozni futási idõben. A
megjelenítéshez lehet vezérlõket használni, vagy elemi grafikát. Egyes
feladatoknál különbözõ méretû játéktábla létrehozását kell megvalósítani, ekkor
ügyelni kell arra, hogy az ablakméret mindig alkalmazkodjon a játéktábla
méretéhez.
• A dokumentációnak jól áttekinthetõnek, megfelelõen formázottnak kell lennie,
tartalmaznia kell a fejlesztõ adatait, a feladatleírást, a feladat elemzését,
felhasználói eseteit (UML felhasználói esetek diagrammal), a program
szerkezetének leírását (UML osztálydiagrammal), valamint a tesztesetek leírását.
A dokumentáció ne tartalmazzon kódrészleteket, illetve képenyõképeket. A
megjelenõ diagramokat megfelelõ szerkesztõeszköz segítségével kell elõállítani.
A dokumentációt elektronikusan, PDF formátumban kell leadni.

17. Reversi
Készítsünk programot, amellyel az alábbi Reversi játékot játszhatjuk.
A játékot két játékos játssza n × n-es négyzetrácsos táblán fekete és fehér
korongokkal. Kezdéskor a tábla közepén X alakban két-két korong van elhelyezve
mindkét színbõl. A játékosok felváltva tesznek le újabb korongokat. A játék
lényege, hogy a lépés befejezéseként az ellenfél ollóba fogott, azaz két oldalról
(vízszintesen, függõlegesen vagy átlósan) közrezárt bábuit (egy lépésben akár
több irányban is) a saját színünkre cseréljük.
Mindkét játékosnak, minden lépésben ütnie kell. Ha egy állásban nincs olyan
lépés, amivel a játékos ollóba tudna fogni legalább egy ellenséges korongot,
passzolnia kell és újra ellenfele lép. A játékosok célja, hogy a játék végére minél
több saját színû korongjuk legyen a táblán.
A játék akkor ér véget, ha a tábla megtelik, vagy ha mindkét játékos passzol. A
játék gyõztese az a játékos, akinek a játék végén több korongja van a táblán. A
játék döntetlen, ha mindkét játékosnak ugyanannyi korongja van a játék végén.
A program biztosítson lehetõséget új játék kezdésére a táblaméret megadásával
(10 × 10, 20 × 20, 30 × 30), játék szüneteltetésére, valamint játék mentésére és
betöltésére. Ismerje fel, ha vége a játéknak, és jelenítse meg, melyik játékos
gyõzött. A program folyamatosan jelezze külön-külön a két játékos gondolkodási
idejét (azon idõk összessége, ami az elõzõ játékos lépésétõl a saját lépéséig tart,
ezt is mentsük el és töltsük be).